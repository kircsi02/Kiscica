# Követelmény specifikáció

## Áttekintés
Az alkalmazásunk egy projektmunka keretein belül készült. Egy "könyvespolc" webes felületét hivatott reprezentálni. Rendelkezik egy regisztrációs/bejelentkezési felülettel. Bejelentkezés után lehetőségünk van böngészni a könyveink között, hozzáadni, valamint megjelölni hol tartunk egy adott könyvben. Adatbázisban tároljuk a felhasználókat, könyveket és az ezzel kapcsolatos adatokat is. Profilunkat publikusra is állíthatjuk, ezáltal más felhasználók is láthatják. Ez lehetővé teszi a felhasználóknak a versengést.


## Jelenlegi helyzet
Könyvekkel szeretnénk foglalkozni. Jelenleg ezek nyilvántartsa, rendszerezése táblázatos formában történik.
A könyvekről tároljuk:
- A szerzőjét
- A címét
- A műfaját
- A kiadás évét
- Rövid leírást

## Vágyálom Rendszer
A projekt célja egy olyan webews felület kialakítása, amely megkönnyíti a korábbi munkát és 
átláthatóbbá teszi az egész rendszert. Segíti a keresést a könyvek között, illetve gyorsítja az új könyvek felvitelét.

## Funkcionális követelmény

A program adatbázisban tárolja a könyveket.
A kezelőfelülethez azonosítás után lehet hozzáférni, amihez egy felhasználónév és egy jelszó szükséges.
Ezek az adatok szintén adatbázisban kerülnek elhelyezésre.

A kezelő felület egy webes felület, amely segítségével:
- meg lehet tekinteni az adatbázisban szerrepló összes könyv adatait
- fel lehet vinni új könyveket
- törölni lehet könyveket
- módosítani lehet egy könyv adatait (pl. leírását)
- lehet keresni cím, szerző vagy műfaj alapján

Menüpontok:
- Könyvek listája
- Hozzáadás
- Törlés
- módosítás
- keresés
- kilépés

A kilépés menüpontot választva, a felhasználó kijelentkezik.


## Rendszerre vonatkozó törvények


### Általános Információk

Az Alkalmazáshoz való hozzáférést és annak használatát az alkalmazandó jogszabályok és a jelen Felhasználási Feltételek és Adatkezelési tájékoztató (a továbbiakban Felhasználási Feltételek) szabályozzák. Az Alkalmazást letöltők és használók (a továbbiakban: a Felhasználók) elfogadják a jelen Felhasználási Feltételeket. Amennyiben ezen Felhasználási Feltételeket és Adatkezelési Tájékoztatót nem fogadják el, nem jogosultak a regisztrációra és az Alkalmazás használatára.  
A jelen Felhasználási Feltételekre a magyar jog az irányadó, tekintet nélkül a nemzetközi magánjog előírásaira. Az Alkalmazás Felhasználói kifejezetten hozzájárulnak ahhoz, hogy a jogvitákra a magyar hatóságoknak és bíróságoknak legyen kizárólagos joghatóságuk a magyar jog alapján.


### Szellemi tulajdon

Az Alkalmazás és valamennyi kapcsolódó védjegy, szerzői jogi alkotás és egyéb – akár bejegyzett, akár be nem jegyzett – szellemi tulajdon (a továbbiakban együttesen: Szellemi Tulajdon) tulajdonosa az EKE és/vagy EKE Szolgáltató, valamint az alkalmazáshoz kedvezményt nyújtó partnerek. A Felhasználók az Alkalmazást a Szellemi Tulajdon maximális tiszteletben tartásával jogosultak használni. A Szellemi Tulajdon kiterjed különösen, de nem kizárólagosan valamennyi szoftverre, logóra, márkajelre, márkanévre, fényképre, szövegre, grafikára, adatbázisra. A Szellemi Tulajdonnak tilos bárminemű megsértése, bitorlása, másolása, átdolgozása és tilos azt bármilyen egyéb módon megsérteni, azt jogosulatlanul felhasználni, továbbadni, megterhelni, azzal bármilyen módon rendelkezni, visszaélni. Ezen szabályok megsértése az Alkalmazás használati lehetőségeinek azonnali hatályú megszüntetése mellett a megfelelő jogi lépések megtételét – beleértve esetleges büntetőjogi lépések megtételét is – vonja maga után a Felhasználóval, más jogsértő személlyel szemben a Tulajdonos és/vagy a Szellemi Tulajdon egyéb jogosultjai által.


### Használat

Az Alkalmazás Felhasználói 7 éven felüli természetes személyek lehetnek. Az Alkalmazás díjmentesen vehető igénybe, kizárólag privát, azaz nem üzletszerű módon és célra, kizárólag a jelen Felhasználási Feltételek szerint. Az Alkalmazás letöltéséért és használatáért az adatforgalmat biztosító szolgáltató külön díjat számíthat fel. Az ezzel kapcsolatos esetlegesen felmerülő költségek a Felhasználót terhelik.

A Felhasználási Feltételek és az Alkalmazás működésének a módosítására, az Alkalmazás működésének a megszüntetésére a Tulajdonos bármikor jogosult, a Felhasználó előzetes értesítése nélkül. Az Alkalmazáshoz való hozzáférést a Tulajdonos bármikor visszavonhatja akár az adott Felhasználóra nézve, akár szélesebb körben vagy teljes körűen előzetes értesítés, figyelmeztetés nélkül.


### Felelősségi szabályok

A Tulajdonos fenntartja magának a jogot arra, hogy amennyiben valamely Felhasználó részéről bármilyen manipulációt, tömegesen generált letöltést, illetve az Alkalmazás szellemével bármilyen módon összeférhetetlen vagy azt sértő magatartást tapasztal, vagy ennek megalapozott gyanúja felmerül, úgy a Felhasználót azonnali hatállyal kizárja az Alkalmazás felhasználói köréből.

Az Alkalmazáshoz kapcsolódó adatbázis módosítása kizárólag az Üzemeltető által, illetve az Alkalmazást üzemeltető webkiszolgálón keresztül lehetséges. Bármilyen külső, nem az Alkalmazás részeként elérhető eszközzel történő beavatkozás a Felhasználó azonnali kizárását eredményezi.

Ha a Felhasználó az Alkalmazást használat közben bezárja, vagy ha a kapcsolat (bármely okból) megszakad a kiszolgáló webhelyével, abban az esetben az adatok elvesztéséért a Tulajdonos semmilyen felelősséget nem vállal. A Tulajdonos és az Üzemeltető a rendelkezésére álló eszközökkel biztosítja, hogy az Alkalmazás használata technikai szempontból biztonságosnak minősüljön. Az Alkalmazáshoz való csatlakozás miatt bekövetkező károkért, az internetes hálózat esetleges üzemkimaradásából, az elérési út hibájából, bármely nem várt technikai hibából eredő adatvesztésért, vírusból, vagy más károkért a Tulajdonos nem felelős. A Felhasználóknak minden esetben fel kell mérniük, hogy rendelkeznek-e az Alkalmazás használatához szükséges ismeretekkel, technikai követelményekkel és teljesítményekkel.

### Egyéb rendelkezések

Jelen Felhasználási Feltételekben nem szabályozott kérdésekben a hatályos jogszabályok – különösen, de nem kizárólagosan a Polgári Törvénykönyvről szóló 2013. évi V. törvény, az Európai Parlament és Tanács 2016. április 27-i (EU) 2016/679 Rendelete a természetes személyeknek a személyes adatok kezelése tekintetében történő védelméről és az ilyen adatok szabad áramlásáról, valamint a 95/46/EK irányelv hatályon kívül helyezéséről, az információs önrendelkezési jogról és az információ szabadságról szóló 2011. évi CXII. törvény, a szerzői jogról szóló 1999. évi LXXVI. törvény, valamint az elektronikus kereskedelmi szolgáltatások, valamint az információs társadalommal összefüggő szolgáltatások egyes kérdéseiről szóló 2001. évi CVIII. törvény – rendelkezései az irányadóak.


### Kapcsolat

Az Alkalmazás támogatását az Üzemeltető végzi munkanapokon, 9:00 és 17:00 között. Az Alkalmazás működésével kapcsolatban a Felhasználó _404@gmail.com e-mail címre küldheti kérdéseit, amelyre az Üzemeltető a fenti időszakban válaszol.

## Jelenlegi üzleti folyamatok modellje
A jelenlegi megoldás szerint a könyvek egy táblázatban vannak rendszerezve. Ebbe viszont körülményesebb a felvitel és nehéz
a keresés is.

## Igényelt üzleti folyamatok modellje
A könyveket ezek után egy adatbázisban szeretnénk tárolni.
Az alkalmazásban bejelentkzés után egyszerűen és átláthatóan lehet új könyveket felvinni az adatbázisba,
illetve eltávolítani belőle.
A keresés menüpont segítségével pedig különböző szempontok alapján lehet keresni címre, szerzőre és műfajra is.

Folyamatok:
- a belépő felület egy felhasználónevet és egy jelszót kér, azonosítás után a nyitó oldalra kerülünk, amely egy rövid
üdvözlő szöveget és leírást tartalmaz
- a menü a bejelentkezés után lesz elérhető
- a hozzáadás menüpontra kattintva egy beviteli felület jelenik meg, amely segítségével új könyvet vihetünk be a rendszerbe
- a módosítás menüpontban a kiválasztott könyv adatait tudjuk módosítani
- a törlés menüpontot választva egy kiválasztott könyvet el tudunk távolítani az adatbázisból
- a keresés menüpont alatt különböző szempontok szerint (cím, szerző, műfaj) tudjuk szűrni és kilistázni a könyveket
- a profil módosítása menüpont alatt lehetőségünk van megváltoztatni jelszavunkat és egyéb adatainkat
- a kijelentkezés gombra kattintva visszatérünk a bejelentkező felülethez és befejezzük a munkamenetet      

## Követelménylista
|    Modul    | ID |       Név          |                                                        Kifejtés                                                |
|-------------|----|--------------------|----------------------------------------------------------------------------------------------------------------|
| Jogosultság | I1 | Belépési felület   | A felhaszáló ha rendelkezik már fiókkal akkor bejelentkezhet, ellenkező esetben regisztrációra van lehetősége. |
|   Felület   | I2 | Könyv hozzáadás    | Főmenü pont, a felhasználó itt tud könyveket hozzáadni.                                                        |
|   Felület   | I3 | Könyv módosítás    | Főmenü pont, a felhasználó itt tud könyveket módosítani.                                                       |
|   Felület   | I5 | Törlés             | Főmenü pont, a kiválasztott könyv törlése az adatbázisból                                                      |
|   Felület   | I7 | Keresés            | Fő menüpont, különböző szempontok (cím, szerző, műfaj) alapján lehet szűrni a könyveket                        |
|   Felület   | I8 | Profil módosítás   | Főmenü pont, a felhasználó itt tudja az adatait módosítani, illetve a profilt publikusra állítani.             |
|   Felület   | I9 | Profil megtekintés | Főmenü pont, a felhasználó itt tudja a saját profilját megtekinteni.                  |
|   Felület   | I10 | Kilépés            | Főmenü pont, a felhasználó itt tud kijelentkezni                                                              |
| Statisztika | I11 | Adatbázis          | Itt tároljuk a felhasználók adatait, előrehaladásukat.                                                        |

                                         |


## Fogalomtár 
- Reszponzív felület: Mindig igazodik a felület a képerányhoz.
- Rekord: egy könyvhöz tartozó adatok összessége
